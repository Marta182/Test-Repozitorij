<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="description" content="slavonski običaji" />
    <meta name="author" content="Marta Tomljanović" />
    <title>Ivanjski krijes</title>
  </head>
  <body
    style="
      background-color: cadetblue;
      color: antiquewhite;
      font-family: Arial, Helvetica, sans-serif;
    "
  >
    <header><h1>Ivanjski krijes</h1></header>
    <main style="display: inline-block; width: 50%">
      <p>
        Ivanjski krijesovi običaj su paljenja vatre uoči svetkovine rođenja sv.
        Ivana Krstitelja, to jest 23. lipnja uvečer. Riječ je zapravo o
        pretkršćanskom narodnom običaju koji pripada ciklusu običaja vezanih uz
        zimski i ljetni suncostaj, te proljetnu i jesensku ravnodnevicu.
        Ivanjski krijesovi vezani su uz žetvene običaje i početak ljeta. Od
        starine ovi se običaji vežu uz 24. lipnja, kad je padao ljetni
        suncostaj, te je to bio najduži dan u godini. Kako je julijanski
        kalendar (365,2500 dana) bio nešto duži od tropske godine (365,2422
        dana), astronomski se suncostaj pomicao svakog stoljeća za otprilike tri
        dana, što je zaustavljeno reformom kalendara pape Grgura XIII. i
        prihvaćanjem gregorijanskog kalendara. Otada ljetni suncostaj pada oko
        21. lipnja. Ivanjske su svečanosti ipak u mnogim dijelovima Europe
        ostale vezane uz svetkovinu rođenja sv. Ivana Krstitelja. <br />
        Od neolitika ljetni suncostaj kroz mnoga je stoljeća ostao važan
        trenutak godišnjeg ciklusa, a slavlja su se održavala u predvečerje, što
        se smatralo stvarnim početkom dana. U mnogim su se poganskim religijama
        tog dana prinosile žrtve, koje su kasnije ponekad vezane uz žetvu. U 7.
        stoljeću sv. Eligije (umro 659. ili 660. godine) opominje tek pokrštene
        stanovnike Flandrije protiv sudjelovanja u poganskim svečanostima
        suncostaja. U njegovu životopisu zapisane su ove Eligijeve riječi:
        Wikicitati »Nijedan kršćanin o blagdanu sv. Ivana ili o svetkovini
        ikojeg drugog sveca ne izvodi obrede suncostaja (solstitia), niti pleše,
        niti skače, niti pjeva đavolske pjesme.« Kasnije su se ovi narodni,
        nekoć poganski običaji, povezali s blagdanom rođenja sv. Ivana
        Krstitelja, kojemu je dan i najviši mogući liturgijski stupanj, a time i
        naročita važnost u ciklusu liturgijske godine. U narodnom vjerovanju
        širom Europe vladalo je uvjerenje da biljke koje bi bile prikupljene o
        ivanjskoj noći imaju čudesna ili ljekovita svojstva. Paljeni su
        krijesovi, a vjerovalo se da oni štite od zlih duhova za koje se mislilo
        da slobodno lutaju uokolo dok se sunce opet vraćalo na jug. U kasnijem
        se razdoblju držalo i da se vještice te noći okupljaju kako bi se
        sastale sa zlim silama. Tako su krijesovi imali zaštiti ljude, stoku i
        urod od svih nedaća. U slavenskim narodima ivanjski su običaji vezani uz
        vodu, plodnost i obredno čišćenje. Obično su djevojke bacale cvjetne
        vijence u vodu i prema načinu kako plutaju proricale budućnost, mladi su
        parovi preskakivali krijesove.
      </p>
      <form action="#" method="get">
        <fieldset>
          <legend>Ostavite komentar:</legend>
          <textarea name="post" id="post" cols="70" rows="10">
Ovdje piši...</textarea
          >
          <button type="button">Postaj</button>
        </fieldset>
      </form>
    </main>
  </body>
</html>
